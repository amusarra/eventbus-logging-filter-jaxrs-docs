=== La lista della spesa

Dopo aver visto cosa voler realizzare sfruttando l'Event Bus di Quarkus e quali componenti sono coinvolti e le interazioni/relazioni tra loro grazie all'ausilio dei vari diagrammi, è arrivato il momento di fare quella che personalmente chiamo "lista della spesa" dove andremo a elencare i componenti essenziali da implementare al fine di rendere operativo il progetto.

|===
| Nome | Descrizione

| Resource Endpoint
| È il componente che implementa il punto di accesso o un'interfaccia attraverso cui è possibile accedere o manipolare una risorsa specifica all'interno di un'applicazione o di un sistema. Per lo scopo di questo progetto, l'implementazione di questo componente sarà abbastanza semplice.

| Filtro JAX-RS
| Come mostrato dal sequence diagram (diagramma 4). Questo componente sarà responsabile di filtrare richieste e risposte con l'obiettivo di preparare un messaggio che conterrà alcune informazioni che saranno poi pubblicate sull'Event Bus. Per ulteriori informazioni sui filtri JAX-RS, fare riferimento alla specifica https://jakarta.ee/specifications/restful-ws/3.1/jakarta-restful-ws-spec-3.1.html#filters[Jakarta EE].

| Http Request Consumer
| Questo componente è il consumer che si registrerà all'indirizzo virtuale dove saranno pubblicati i messaggi contenenti le informazioni che riguardano le richieste JAX-RS ricevute dall'applicazione e opportunamente filtrate. L'indirizzo virtuale sarà configurato sul file di configurazione dell'applicazione Quarkus.

| Http Response Consumer
| Questo componente è il consumer che si registrerà all'indirizzo virtuale dove saranno pubblicati i messaggi contenenti le informazioni che riguardano le risposte JAX-RS ricevute dall'applicazione e opportunamente filtrate. L'indirizzo virtuale sarà configurato sul file di configurazione dell'applicazione Quarkus.

| Dispatcher
| Così come indicato nel diagramma 5, questo componente sarà il responsabile della gestione del flusso degli eventi verso gli Event Handler.

| Event Handlers
| Quei componenti che sono sempre dei consumer, saranno responsabili della gestione degli eventi inoltrati dal Dispatcher e una volta elaborati inviati verso il sistema esterno (SQL, NoSQL e AMPQ). Così come indicato del diagramma 5, ogni Event Handler dovrà notificare l'esito dell'operazione.
|===

*Tabella 1* - Lista dei componenti da implementare per il progetto Quarkus

Dopo aver descritto i requisiti che l'applicazione Quarkus deve soddisfare, e quali componenti sono necessari, è possibile procedere con l'implementazione del progetto mettendo le mani in pasta al codice.